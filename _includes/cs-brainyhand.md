{% include figure image_path="/images/brainyhand-1.png" caption="Τα βασικά μέρη του BrainyHand." id="fig:brainyhand-1" %}

Οι συσκευές αναγνώρισης χειρονομιών θεωρούνται πολύ αποτελεσματικές μέθοδοι εισόδου επειδή οι χειρονομίες αποτελούν φυσικές κινήσεις του σώματος. Επιπλέον, δεν απαιτούν ο χρήστης να βρίσκεται καθισμένος μπροστά από μία επιφάνεια όπως γίνεται σε συσκευές εισόδου του επιτραπέζιου υπολογισμού.

Οι υπάρχουσες φορετές συσκευές εισόδου με χειρονομίες είναι ιδιαιτέρως ογκώδεις και αυτό τις κάνει ακατάλληλες για χρήση σε καθημερινές εργασίες. Τέτοιες συσκευές οφείλουν το μεγάλο όγκο τους 
στη χρήση οθόνης για την ανάδραση στις χειρονομίες του χρήστη. Ένα άλλο πρόβλημα είναι ότι σε πολλές τέτοιες περιπτώσεις απαιτείται από το χρήστη να έχει στα χέρια του ολόκληρη ή ένα μέρος της συσκευής.

{% include figure image_path="/images/brainyhand-8.png" caption="Έκδοση του BrainyHand με δείκτη laser." id="fig:brainyhand-8" %}

{% include figure image_path="/images/brainyhand-7.png" caption="Έκδοση του BrainyHand με προβολέα." id="fig:brainyhand-7" %}

Το BrainyHand είναι μια απλή, μικρή και ελαφριά φορετή συσκευή η οποία επιτρέπει στο χρήστη να έχει τα χέρια του ελεύθερα. Χρησιμοποιεί μια συσκευή laser ή έναν μικρό προβολέα, ανάλογα με την έκδοση, για την ανάδραση στις ενέργειες του χρήστη. Η συσκευή laser προβάλει στο χέρι του χρήστη μια γραμμή η οποία επισημαίνει το οπτικό εύρος της κάμερας. Στην εναλλακτική έκδοση χρησιμοποιείται ένας προβολέας για να εμφανίζει μενού και επιλογές στη παλάμη του χρήστη. Η συσκευή ολοκληρώνεται με τη χρήση μιας έγχρωμης κάμερας και ενός ακουστικού. Η κάμερα αξιοποιείται για την αναγνώριση των χειρονομιών στο χώρο ενώ το ακουστικό ενισχύει την ανάδραση. Ο χρήστης φοράει τη συσκευή στο ένα αυτί. Για την επιτυχημένη εκτέλεση ενεργειών ο χρήστης κάνει χειρονομίες κοντά στον laser δείκτη ή στις επιλογές που προβάλλονται στο χέρι του.
 
{% include figure image_path="/images/brainyhand-6.png" caption="Μια γραμμή laser οριοθετεί το οπτικό πεδίο της κάμερας." id="fig:brainyhand-6" %}

Πηγές

Tamaki, E., Miyaki, T., & Rekimoto, J. (2009). Brainy hand: an ear-worn hand gesture interaction device. In CHI'09 Extended Abstracts on Human Factors in Computing Systems (pp. 4255-4260).

https://doi.org/10.1145/1520340.1520649

Tamaki, E., Miyak, T., & Rekimoto, J. (2010, May). BrainyHand: a wearable computing device without HMD and it's interaction techniques. In Proceedings of the International Conference on Advanced Visual Interfaces (pp. 387-388).

https://doi.org/10.1145/1842993.1843070

Tamaki, E. (2010, January). A robust and accurate 3D hand posture estimation method for interactive systems. In Proceedings of the fourth international conference on Tangible, embedded, and embodied interaction (pp. 321-322).

https://doi.org/10.1145/1709886.1709963

